---
header: Plan nybegynnerkurs BJJ
layout: page
---
<h3>Uke 0: Tripod sweep og americana</h3>
<p>
  BJJ handler mye om å kunne forsvare seg liggende på ryggen. Vi lærer hvordan vi kan "kråke" en stående utøver  med en <a href="https://youtu.be/1p-2qBPL9tM">tripod sweep</a>, mens vi selv ligger på bakken.
</p>
<p>
  Essensielt i jiu-jitsu er submissions. Vi starter rett på og lærer oss et enkelt og veldig effektivt armbend vi kan bruke sammen med tripod sweep - <a href="https://youtu.be/Zhh4W24rwrw">americana</a>.
</p>

<h3>Uke 1: Side control</h3>
<p>
  Å sette en <i>americana</i> er ikke alltid like rett frem. Vi må først kontrollere motstanderen. Side-control er en av flere måter vi har å låse fast en motstander til bakken. Vi lærer holdegrepene <a href="https://youtu.be/Evrk35T6_NA">scarf hold(kuzure kesa gatame)</a>, <a href="https://youtu.be/iZAs-ZrjsdQ">mune gatame</a> og hvorfor de er så viktige å kunne.
</p>
<p>
  Det holder ikke å holde fast motstanderen i side-control, vi lærer oss <i>americana</i> fra disse holdegrepene.
</p>

<h3>Uke 2: Knee on belly</h3>
<p>
  Ofte er ikke side-control den beste måten å holde fast en motstander på. Da kan vi bytte til <a href="https://youtu.be/LErykve-3uc">kneemount</a>. Herfra kan vi utføre mange submissions. Vi lærer oss <i>kimura</i> <a href="https://youtu.be/UmSJpY8lbk8">fra kneemount</a> og <a href="https://youtu.be/QT0TqceznpQ">side control</a>.
</p>

<h3>Uke 3: Mount</h3>
<p>
  Fra side-control og knee on belly lærer vi oss en overgang til <a href="https://youtu.be/hboiOvqegus">mount</a> og hvordan vi <a href="https://youtu.be/_l4hnSP6sZ4">beholder posisjonen</a>. Fra mount lærer vi også hvordan vi kan utføre en <a href="https://youtu.be/WLqWGE4YgT8">americana</a>.
</p>

<h3>Uke 4: Frigjøring fra mount og closed guard</h3>
<p>
  Det er ikke stas å bli liggende under en mount. Vi lærer <a href="https://youtu.be/2sH7fF_Rcss">upa</a> som fører oss inn i en <i>closed guard</i>.
</p>
<p>
  Closed guard er en meget viktig og god guard, så vi bruker tid på å bli godt på den, også fra rent selvforsvar. Fra closed guard lærer vi oss <a href="https://youtu.be/Jl_8iVtpTE8">hip bump sweep</a>.
</p>

<h3>Uke 5: Triangle</h3>
<p>
  Fra closes guard finnes det et plethora av submissions. Vi lærer oss en av de aller viktigste og en veldig kraftig kveling - <a href="https://youtu.be/ZKYNyVHIjBQ">triangle(sangaku jime)</a>
</p>

<h3>Uke 6: Armbar</h3>
<p>
  Nå er det på tide vi lærer oss kampsportens diskutabelt mest effektiv armbend - <a href="https://youtu.be/q8D1F4IqsP4">armbar(juji gatame)</a>.
</p>
<p>
  Vi fortsetter fra <i>closed guard</i> og setter en armbar herfra og samtidig lærer oss hvordan vi kan "sweepe" motstanderen med en armbar.
</p>

<h3>Uke 7: Back mount</h3>
<p>
  To posisjoner regnes som de aller mest dominante i en slåsskamp - <i>mount</i> og back mount. Vi lærer oss å ta ryggen(back mount) fra armbar.
</p>
<p>
  Fra ryggen lærer vi oss kvelingen <a href="https://youtu.be/jDaq6Fu1vGc">rear naked choke</a> og hvordan vi ikke skal miste denne dominante posisjonen.
</p>

<h3>Uke 8: Escape fra closed guard og side control</h3>
<p>
  Nå er vi lei av å være låst fast. Det er på tide å lære seg noen frigjøringer.
</p>

<h3>Uke 9: Half guard</h3>
<p>
  Det er ikke alltid vi klarer å passere en guard helt. Noen ganger klarer motstanderen å fange en fot med sine egne ben. Dette kaller vi <a href="https://en.wikipedia.org/wiki/Half_guard">half guard</a>. Half guard reduserer effektivt de fleste submissions, og fungerer bra i selvforsvar hvis du har mistet <i>closed guard</i>.
</p>
<p>
  Vi lærer hvordan vi kan frigjøre oss fra half guard</a> og hvordan vi kan gjøre et angrep fra half guard sweep.
</p>

<h3>Hva nå?</h3>
<p>
  Nå har du lært deg nok til henge med i svingene på ei BJJ-trening. Det kan godt være at du til og med allerede kan gjøre mer enn det. Teknikkene du har lært i dette kurset fungerer på øverste nivå, så i grunn er det bare å øve, øve og øve på disse, så blir du verdensmester.
</p>
<p>
  Om du ønsker å fortsette hos oss, så vil neste steg være å kjøpe deg en egen gi. Endelig kan du rive og slite uten å være redd for ødelegge klær. Med gi på vil du få lære deg et helt nytt arsenal med submissions, og vi vil begynne å se på andre guarder enn closed guard. Og du vil kunne få prøve å bruke teknikkene i full sparring!
</p>
<p>
  Du har også åpna ei dør til en helt ny sosial verden. Få, om noen, idretter åpner treningslokalet sitt for reisende og tilflyttende som kampsporter. Nye venner er bare en kjapp triangle unna!
</p>
