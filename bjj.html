---
title: Brasiliansk Jiu-jitsu
layout: page
---

<p>
  <i>Nybegynnerkurset i BJJ er avsluttet, men vi har god erfaring med å ta inn nye og uerfarne utøvere fortløpende. Det er bare møte opp på en trening, se på eller prøve. Alt som trengs er vanlige gymklær(joggebukse, t-skjorte) uten glidelås.</i>
</p>
<h3>Hva er brasiliansk jiu-jitsu?</h3>
<p>
  I likhet med judo er BJJ et utspring fra jiu-jitsu, som samuraiene trente for selvforsvar hvis de mistet sitt våpen på slagmarken. Judo gikk videre til å bli en olympisk idrett, mens BJJ la sitt fokus på selvforsvar. Av den grunn er det et større fokus på bakkekamp og nøytralisering av angriperen.
</p>
<p>
  Det ekstra flotte med BJJ er at alle treningene så kan vi sparre med 100% innsats. I sparring trener vi opptil motstander gir seg, en såkalt tap, og så starter vi på igjen. Kurset vil imidlertid ha full sparring kun mot slutten, når vi kjenner nok teknikker og erfaren med teknikker fra alle posisjoner.
</p>
<p>
  Teknikkene vi bruker er ofte armbend, fotbend og halslåser. Her er et eksempel fra brunbelter Robert Vingsnes. Her har angriperen tvunget Robert ned på bakken og Robert bruker et armbend for å tvinge han til å gi seg.
</p>
<iframe width="560" height="315" src="https://www.youtube.com/embed/q8D1F4IqsP4" frameborder="0" allowfullscreen></iframe>

<h3>Hvor godt fungerer dette som trening?</h3>
<p>
  BJJ har en fremragende helsegevinst. Du sparrer som sagt ofte 100% og bruker mye energi og dermed får du økt kondisjon. Hele kroppen er i bruk og du vil raskt se at du blir sterkere i rygg, skuldre og nakke. Mange trener faktisk BJJ for å holde rygg- og skulderplager i sjakk.
</p>
<p>
  Bevegelighet er et fokus. Vi bruker mange øvelser for å bedre fleksibiliteten i hofter, skuldre og rygg. Hvis du er mjuk vil du også være en langt mer effektiv utøver, med et større repertoar enn en stivere utøver.
</p>
<p>
  Sist, men ikke minst, så er det mental trening. For å lære teknikker trenger du å være helt og fullt tilstede. Du må øve, om og om igjen. Det kan til og med ta flere år for å perfeksjonere en teknikk. I en travel hverdag er dette som meditasjon og balsam for sinnet.
</p>

<h3>Hva lærer vi?</h3>
<p>
  Kurset skal sørge for å lære deg teknikker for alle de viktigste posisjonene i BJJ og selvforsvar. Det innebærer <a href="https://en.wikipedia.org/wiki/Guard_(grappling)#Open_Guard">open guard</a>, <a href="https://en.wikipedia.org/wiki/Guard_(grappling)#Closed_Guard">closed guard</a>, <a href="https://en.wikipedia.org/wiki/Mount_(grappling)">full mount</a>, <a href="https://en.wikipedia.org/wiki/Side_control">side control</a>, <a href="https://en.wikipedia.org/wiki/Back_mount">back mount</a> og <a href="https://en.wikipedia.org/wiki/Half_guard">half guard</a>. Når du har fullført kurset har du lært deg det nødvendigste for å trene BJJ, samtidig som du blitt erfaren i selvforsvar.
</p>

<h3>Hvor gammel må jeg være?</h3>
<p>
  Nybegynnerpartiet har en aldersgrense på 15 år. Dette er ikke fordi barn ikke kan trene BJJ, men at vi per nå ikke har ressurser til å starte et barne- eller ungdomsparti. Barn og ungdom under 15 år kan selvsagt trene <a href="/index.html#treninger">judo i klubben</a>.
</p>
<p>
  Det finnes derimot ingen øvre grense. BJJ blir trent av utøvere helt opp i 80-årene, og flere av oss har for lengst fyllt 30, 40 og 50 år.
</p>

<h3>Trenger jeg noe utstyr?</h3>
<p>
  Vi kommer til å etterhvert til å trene med drakt, eller gi som det heter. Men for nybegynnerkurset så holder det med t-skjorte og shorts/joggebukse. Bare sørg for at klærne ikke inneholder glidelås eller metall som kan skrape opp treningspartnerne dine.
</p>
